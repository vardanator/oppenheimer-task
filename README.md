# oppenheimer-task

Code Republic Lab-ը հայտարարում է հերոսական ծրագրի մեկնարկ՝ լավագույն տաղանդների համար։

Ծրագրի շրջանակներում հավաքագրված լավագույն թեկնածուները մասնակցելու են ինտենսիվ դասընթացների, խորը ինժեներական նախագծերի և ակտիվ ներգրավվածություն են ունենալու ակադեմիական ներքին գործառույթներին`Picsart Academy-ի շրջանակներում, ինչպես նաև հաճախակի մասնակցելու են մեր գործընկերների, այդ թվում՝ Picsart-ի կողմից կազմակերպվող տեխնիկական հարցազրույցներին, որի արդյունքը կդառնա տարբեր թիմերում աշխատանքի տեղավորումը։

Ծրագիրը շարունակական է, իսկ փուլերից յուրաքանչյուրն ընդգրկում է մեկ կոնկրետ մասնագիտացում։

Այս պահին հայտարարում ենք փետրվարյան փուլը, որի համար ընդունվում են միայն C++ ուղղվածություն ունեցող դիմորդներ։
Ծրագրի ամբողջ ընթացքում` յուրաքանչյուր ամսվա վերջին, կազմակերպվելու են հարցազրույցներ գործընկեր կազմակերպությունների հետ։ Ունենալու ենք նաև խորը ինժեներական նախագծեր՝ տեխնիկական ղեկավարների ակտիվ աջակցությամբ։

Ուսանողներն աշխատելու են իրական միջավայրում, ձեռք են բերելու անփոխարինելի փորձ՝ բարդ խնդիրների ու ընդհանուր ծրագրավորման նախագծերի ստեղծման և իրականացման մեջ։ 
Ծրագրի անմիջական ղեկավարը Վարդան Գրիգորյանն է։
Ծրագիրն անվճար է, ընդունելությունը՝ շատ բարդ։
Սկսելու ենք փետրվարի 28-ից, տևողությունը` 6 ամիս։

Դիմումների վերջնաժամկետը փետրվարի 28-ն է։
Դիմորդների հետ կկազմակերպվեն թեստեր և հարցազրույցներ՝ սկսած փետրվարի 14-ից։
Դիմելու համար անհրաժեշտ է ուղարկել ձեր ինքնակենսագրականը (CV) էլեկտրոնային փոստով, որն իմանալու համար թեկնածուն պետք է դուրս բերի այս տգեղ և խափանված կոդը՝ կոմպիլյացիայի ենթարկելով և աշխատեցնելով (հղում կոդի վրա)։

Դիմելու նախապայմանները՝
 - ֆիզմաթ կրթություն
 - C++ լավ իմացություն (հիշողության կազմակերպում, ցուցիչներ և հղումներ, ֆունկցիաներ, ֆունկցիաների ցուցիչներ, կլասներ, ժառանգում, պոլիմորֆիզմ, ստանդարտ գրադարանի տարրերը)
 - բազային ալգորիթմներ և տվյալների կառուցվածքներ (վեկտոր, ցուցակ, ծառ, բինար որոնման ծառ, գրաֆեր, որոնում, սորտավորում)
 - անգլերենի միջին մակարդակը ողջունելի է։
 - Օրական նվազագույն զբաղվածությունը Lab-ում՝ 6 ժամ (ներառյալ շաբաթ և կիրակիները)։

Ընտրված դիմորդները մասնակցելու են ինտենսիվ դասընթացների, որոնք կներառեն՝
 - խորացված C++
 - խորացված ալգորիթմներ և տվյալների կառուցվածքներ
 - անգլերեն
 - մաթեմատիկա
 - image և video մշակում
 - մեքենայական ուսուցման նախագծեր